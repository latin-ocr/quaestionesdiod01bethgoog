..27-

Tum vero inde a c. 68-71 narratio bene procedit, neque
quidquam invenitur, quod aliunde petitum esse suspicari possit.
Capitis 73 autem ξ 3 commemo-ratis Amazonibus adnotat Diodorus,
de hac gente se iam antea egisse. Quae commentatio reperitur
l. III. c. 5 3- 55, quam itidem ex Dionysio se describere ipse testatur.
Ex eodem autem libro, quo Bacchi fabulae Libycae fluxerunt, eam
derivatam esse iam concluserunt viri docti et recte quidem, ut mihi
videtur. Nam c. 53 §4 narratur, Amazones coluisse in Libyae
parte (c. 53 ξ 1) occidentali fertilissimam (ξ 5) insulam in Tritoni-
de lacu sitam, in quem Trito fluvius influat. Bacchum autem Nysae,
in uberrima insula, quae a Tritone flumine circumdetur, (68 ξ 5)
Amazonibus Libysinque propinquum (71 ξ 3) educatum esse Scy-
tobrachio refert. Sed animadvertendum est, in capitibus 53—5 5
non dici, Amazones Minerva duce Bacchi expeditionum participes
fuisse, itaque cum, utrum res, quae his capitibus narrantur ante an
. post Bacchi facinora gesta sint, non perspiciatur, dubium est, quo
loco libri de Baccho scripti Scytobrachio eas protulerit. Aliud
argumentum praebent c. 66 §6 verba haec: »οὗτος (sc. ὁ Διονύσιος)
γὰρ τά τε περὶ τὸν Διόνυσον καὶ τὰς Ἆμάζονας, ἔτι δὲ τοὺς Ἀργοναύτας
καὶ τὰ κατὰ τὸν Ἰλιακὸν πόλεμον πραχθέντα καὶ πολλ’ ἕτερα συντέτακται(
Nam Bacchus et Amazones in hoc Scytobrachionis operum indice
ita inter se coniunguntur et ceteris titulis opponuntur, ut in eodem
libro et de Baccho et de Amazonibus actum esse probetur.

Cohaerent autem cum Amazonum historia arte Atlantiorum
quas dicit labulae divinae. Nam capitis 54 ξ 1 de bello, quod
Amazones Atlantiis intulerint, disserens Diodorus dicit: »παρ’ οἷς δὴ
μυθολογεῖσθαί φασι τὴν τῶν θεῶν γένεσιν ὑπάρξαι πρὸς τοῖς κατὰ τὸν
'ilatum τόποις, συμφώνως τοῖς παρ’ Ἕλλησι μυθολόγοις, περὶ ὧν ὕστερον
attenua« ltaque Diodorum fabulas quas dicit eodem libro legisse
' quo Amazonum historiam veri est simile. Atlantiorum, autem de
diis fabulae, quas inde a. c. 56 libri Ill prolert, prope absunt ab
iis deorum genealogiis eaque rerum divinarum doctrina, quas Scyto·
brachio in libro de Baccho exposuit, vel plane sunt eaedem. Nam,

—-.-.-.-.

Schwartz de Dion. Sc. p. 5ο potissimum Diodori 1. 19, 2 usus est, ut rerum Ae-
gyptiarum Diodori magnam partem ex Dionysio repeteret. Corruit igitur hoc argu·
mentum. Atque ipse ab hac coniectura recessit: Mus. Rhen. vol. XL a. 1885.

 

