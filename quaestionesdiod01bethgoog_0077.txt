„72..

Sequitur Herculis contra Augeam expeditio. Atque consentit
Diodorus cum bibliothecae auctore eo quod narrat, primum quidem
non bene Herculi hoc bellum successisse⁸⁵). Nonnullis interpositis
§3pergit Herculem Eurytum, Augeae filium, cum pompam
Neptuno in Isthmum duceret, insidiis paratis subito adgressum ad
Cleonas interfecisse5 tum Elin expugnasse et Phyleo tradidisse reg·
num. Inde concludi potest, Eurytum Eleorum luisse clipeum et
praesidium, atque eum potissimum, quominus Hercules Elin caperet,
impedivisse. Iam audiamus Apollodorum (p. 70 l. 6 sqq.): Augeas
Eurytum et Cteatum geminos, qui in unum corpus concreti
omnes tunc temporis mortales viribus superabant, duces constituit,
Molionae et Actoris fratris sui filios. Atque cum Hercules
morbo debilitatus indutias fecisset, Molionidae eius copias adgressi
multos trucidaverunt. Postea autem, cum tertium ludi Isthmici
celebrabantur, Hercules Eurytum Cteatumque, pompam Eleorum
ducentes, insidiis paratis subito adgressus ad Cleonas interemit ⁸⁶),
tum Elin cepit et Phyleo tradidit regnumffl).

Vides, revera vix quidquam inter eos interesse. Nam stultus
Diodorus, qui quantopere amet, fabulas ad communis vitae rationem
redigere apertum est, mirificos illos Molionidas geminos Eurytum
et Cteatum exstitisse non credidit, itaque, ut rem probabilem red·
deret, e geminis unum facturus Cteati nomen abiecit. Negle-
gentiae autem historici, quam iam nimis saepe observavimus, attri-
buendum esse puto, quod Eurytum Augeae filium, non eius fratris
filium dicit.

Sed longum est, omnia singillatim perquirere. Ipse compares
capitis 33 ξς 5,6 de Spartae expugnatione, Hippocoontidarum,
qui Licymnium interfecerunt, poena, Tyndarei reditu cum biblio-

ᾗ

⁸⁶) Quod Diodorus IV. 33. 1 addit, Herculem Oleni Dexameni filiam ab
Eurytione Centauro liberasse, legis in bibliotheca p. 58 l. 30 sqq. Distant vero in
filiae nomine. Diodorus eam Ἱππολύτην, Apollodorus Μνησιμάχην adpellat.
Hyginus sabula 31, 11 et 33 confundit mc fabulam cum ea de Deianira.

⁸⁶) Alium fontem et uberiorem quidem Pausanias V. 2. ἓ 1 sq. de hac fabula
in manibus habuisse videtur, cs. scholium ad Platonis Phaedonem 89. C.

⁸⁷) Cum fine Diodori IV. 33. ἓ 4 compara bibl. p. 58. l. 25 sqq.

 

