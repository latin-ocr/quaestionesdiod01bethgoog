..36-

luctatum ita, ut Eryci victori essent boves, Erycis autem imperium
Herculi victori. Herodotum hoc loco a Pausania exscriptum esse,
ne quis obvertat. Tradit enim (V. 43 et 46) de Dorieo quidem
eadem, omittit vero, quomodo Hercules imperium illius regionis sibi
paraverit. Explicatur autem Herodoti auctoritate discrimen, quod
inter Pausaniam et Diodorum de Doriei sorte intercedit. Hic enim
Doricum Heracleam condidisse dicit, quod per se suspicionem
movet, cum prope Erycem Heracleam oppidum fuisse non notum
sit, ille vero eurn ab Egestaeis victum esse et interfectum. Iam
inspice Herodoti l. V. c. 46: narrat, Dorieum cum exercitu in
Siciliam profectum aPoenis et Egestaeis victum diem supremum
“ obiisse, Euryleonem autem, unum ex sociis Minoam prope Selinuntem,
quae est Heraclea Minoa, venisse ibique Pithagoreone rege eiecto
ipsum rerum esse potitum. Vides, et Pausaniam recte retulisse
neque nimis false Diodorum, qui, cum quam brevissime hanc
historiam complecti studuisset, Doriei mortem narrare oblitus est.
Atque adparet Diodoro Herodotum praesto non fuisse ⁴⁷), et, licet
idem de Pausania affirmare nemo audeat, quippe qui Herodoti vel
dicendi consuetudinem imitatus sit, tamen eum eundem auctorem
hac de re excussisse, quem Diodorus i. e. Timaeum necessario mihi
concludendum essq videtur.

Quae cum ita se habeant, capita inde a 21 ξ 6, 22, 23 e Timaeo
excerpta esse pro explorato habeo neque est, cur etiam capitis 21
ξ 1-5 ad eundem spectare Ottoni Sieroka non concedamus. Sed
ea, quae c. 24 de Agyrioxleguntur, Diodorum utpote de patria
addidisse de suo veri videtur haud dissimile, praesertim cum e §6
, concludat quispiam, fabulam illam de Hercule primo Agyrii divis
honoribus culto fictam esse, ut nomen Herculis portae et annui
ludi explicarentur. A capite autern 2 5, unde undecimum Herculis
laborem refert, Diodorum se ad alium auctorem vertisse adparet
et agnitum est ut ab Ottone Sieroka (p. 24) ita ab Holzero (p. 20).
Quaerendus vero est certus terminus, qui initium Timaei excerpti
significat. Atque primum excludendum est caput 20, quod e

-.—-—-—

⁴⁷) Accedit, quod Herodotus oppidi nomen solum Minoam hoc loco dicit,
Diodorus autem Heracleam.

 

