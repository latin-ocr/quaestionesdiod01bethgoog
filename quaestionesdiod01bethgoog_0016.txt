-11-

nactum doctrinae ostendendae, adnexuit quod apud Artemonem
legerat de libris Xantho a Dionysio subditis Sed pro certo et
explorato minime 'habendum est, Athenaeum de eodem libro
dicere, de quo Artemon disseruit. Hoc erat demonstrandum.
Nam cogitari certe etiam hoc potest, Scytobrachionem historiun-
culas .Lydias scripsisse (fortasse »τὰ κατὰ τὸν Ἰλιακὸν πόλεμον
apogrifum«, quae Diodorus III. 66.6 inter Dionysi libros enumeiat)
eadem ratione et consilio usum, quibus in Libycis de Baccho
fabulis enarrandis, et testem attulisse Xanthum, sicut in illis
Thymoetam, et ita revera falsa subdidisse Xantho Nam de ipsa
re dubitatio esse non potest, cum testetur Artemon Casandreus,
qui in ceteris fragmentis se bonum et fidum grammaticum
praestat 13).

Postquam vidimus, Dionysium docti quidquam praestitisse
nusquam tradi, sed Diodori verba (ΙΙΙ. 66. 5, 6), quibus historiae
fabularis testimonia ab eo collecta esse viri docti demonstrari
putabant, longe aliter intelligenda esse, num quis etiam nunc
Eduardo Schwartz adstipuletur, eundem illum Euhemeri et Hege-
sianactis aemulum summa fide et formicae diligentia praeclarissimas
illas doctrinae copias conrasisse, quas in scholiis Apollonianis in·
primis admiramur, praesertim cum ex certis Scytobrachionis frag-
mentis infra demonstraturi simus, eadem ratione eum usum esse
in Argonautarum fabulis referendiS, qua in Libycis illis de Libero
patre? Sed etiamsi illud gravissimum Eduardi Schwartz-argumen-
tum, in quo totum conjecturarum aedificium fundavit, corruit, tamen
restat alterum, quo fortasse, qui eius sententias defendat, utatur.
Contendit enim, omnia, quae Diodorus libri IV capitibus 40--56

de Argonautis tradit, ex Dionysio manasse. Quam sententiam ut ¹

refutemuS, necesse est, accuratius illa capita perlustremus. Ex eis
igitur fragmentiS, quorum auctor diserte Scytobrachio appellatur,
progressi videamus quid illi debeat Diodorus, quid aliis

Scholiasta ad Apollonium Ι. 1289 et Apollodorus p. 29
l. 28 (Hercher) testantur, secundum Scytobrachionem Herculem

. non modo usque ad finem Argonautarum expeditionis sodalem

fuisse, sed etiam ducem. Idem refert Diodorus IV. 41 §5 s. f.

¹³) cf. Carolum Muller fragm. histor. graec. vol. Ip. XXI.

 

