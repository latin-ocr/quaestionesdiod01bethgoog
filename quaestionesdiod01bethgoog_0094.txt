--89-

dorus non modo Apolloni nomen, cum narrationem Iasonis expe·
ditionis incipit, non profert, sed etiam p. 31 l. 12 de Harpyiarum
fuga eius auctoritatem affert, quasi ad eum omnino nihil praeter
illam adnotationem pertineat. Adde haec: Duobus locis Apollonius
Rhodius latet sub verbis Apollodori: »οἱ piu aut »i‘vruuz p. 30
l. 14, 15 = Ap. Rh. IV. 1641 sq.‚ 1669109). Itaque de Apollo·
doro Apolloni scholiis uso idem accipiamus necesse est, quod de
Hygino ipse Eduardus Schwartz pronuntiavit110), atque statuendum
est, bibliothecae auctorem Argonautica e compendio quodam
descripsisse, in quo Apolloni Rhodi argumentum relatum erat
additis fabularum discrepantiis atque cum illo Medeae et Medi
filii sabulae erant coniunctae.

Atque si ea, quae Diodorum Dionysi epitomae aliunde adiecisse
vidimus perlustramus adparet, eum e libro quodam illa sumpsisse,
qui itidem Argonautarum expeditioni adnexuerat fabulas de Peliae
morte, de Medeae facinoribus usque ad Medeae in Asiam reditum et
ad Medum Asiae regern sactum. Idem Diodori auctor etiam Phrixi
fabulam praebuit (c. 47 ξ 1, 2), quani a Scytobrachione alienam
cum Apollodoro consentire supra monuimus. Atque quamquam
paucas modo adnotationes ex illo compendio Diodorus servavit,
tamen nonnulla Apolloni vestigia in eis deprehenduntur. Nam sicut
Apollonius I. 1240 sq. Diodorus narrat, Herculem in Asia ab Argo-
nautis esse relictum; causam autem aliam atque poeta profert:
Herculem ut aquam peteret, abiisse. Quare Ed. Schwartz p. 3
fabulam Hesiodeam (v. schol. Ap. Rh. I. 1178, 1281) apud Dio-
dorum sibi investigasse videtur adnotans, nihil valere, quod Dio-
dorus et Pindari scholiasta Pyth. IV. 303 pro Magnesia Thessaliae ’
vulgarem sabulam secuti Mysiam reposuerint. At ne afferam, me
eodem iure dicere- posse, Diodorum Apollonium secutum errasse
modo in eo, quod non Hercules, sed Hylas aquatum abierit, pro-

109) v. Ed. Schwartz: de Dionysio Scytobrachione p. 15 n. 2, qui quidem,¹
quomodo hoc explicari possit, non dicit. ⁸
¹¹⁰) p. 24 de Dionys. Scytobr. dicit Eduardus Schwartz: »Hyginum non ipsum

carmen Apolloni manibus trivisse, sed argumenta cum scholiis commixta compilasse,
pauca quasi narrationis lumina atque ornamenta de suo ipsius ingenio admiscuisse...
veri multo videtur similius«

 

