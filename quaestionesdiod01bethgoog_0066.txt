..61...

Iam ad παρέκβασιν, quam vocat Diodorus, capitis 34 transeamus,
ubi, Deianira ab Hercule in matrimonium ducta commemorata, de
Meleagro se dicturum esse promittit. Sed non solum de eo, qui
sicut Deianira ex Oeneo et Althaea natus est, disserit, sed addit
capite 3 5, Oeneum postea Periboeam, missam ab Hipponoo Ole-
nio e Marte gravidam, uxoris loco accepisse et Tydeum filium
procreasse. Cur hoc addidit? Nimirum quia in fonte invenit, qui
totum Oenei genus inlustravit. Eandem autem Meleagri fabulam
legis in bibliotheca p. 181. 2 - p. 19 l. 10, quae duobus locis
paullulum a Diodori narratione discedit, et in Hygini fabulis 171-
174, quae quidem Ovidium resipiunt. Prorsus autem Diodorus
consentit cum scholiastaad Ι. 548 ABD, qui itidem primo a Me·
leagro aprum ictum esse et Atalantae, cui Meleager pellem et
caput donaverit, ab Althaeae fratribus insidias paratas esse narrat.
Commemorat autem historicus duas fabulae de Meleagri morte
formas sicut Apollodorus, quarum altera de lignoa Parcis Althaeae
dato apud utrumque eadem est. Alteram vero quamquam Dio·
dorus brevissime modo significat, eandem esse, quam Apollodorus
secundo loco refert, propterea pro certo habeo, quod apud ¹utrumque
Meleager matris exsecrationibus moritur. Atque hanc fabulam
Apollodorus secundum Iliadis 1. v. 553—599 narrat, addit autem
mortem Meleagri, quem Homerus non commemorat; eandem ad·
notat etiam Diodorus 71). Luculenter igitur adparet, etiam hic Dio·
dorum et Apollodorum ex eodem libro fabulari hausisse, qui etiam
fabularum discrepantias exhibuit. At Diodori capitis 35 ξ 1 una
re distat ab Apollodoro Hic enim Periboeam Oleniam ab Hip-
ponoo patre ad Oeneum missam, secundum Hesiodum ex Hippo-
strato Amaryncei filio gravidam esse narrat, Diodorus autem e
Marte. Sed Apollodorum errasse demonstrant Hesiodi versus ipsi,
quos scholiasta ad Pindari Olymp. XI. 46 (frg. 97 Rzach) servavit: =

»Τὴν rl' Ἀμαρυγκεΐδης Ἶππόστρατος, ὄζος Ἄρηός
olnam ἄγλαος υἱός, Ἐπειῶν ὄρχαμος ἀνδρῶν....α

Neque possum non contendere etiam Diodorum errasse, cum
equidem Tydeum Martis filium nominari nusquam praeter unum
hunc Diodori locum inveniam. Itaque cum praeterea Diodorus

-..-.-—-

ll) cs. etiam schol. Ι. 534 ABD, quod duas illas fabulae formas permiscet.

 

